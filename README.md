**Розробка алгоритму руху роботів.**
**Мета**: Ознайомлення з засобами розробки Visual Studio та Resharper. Після виконання
лабораторної студент повинен уміти створювати проекти, підключати бібліотеки,
відлагоджувати програми.

**Опис.** На карті розміром 100 на 100 є ресурси енергії та роботи які їх збирають. Кожен студент
реалізує алгоритм за яким його роботи рухатимуться, збиратимуть ресурси та створюватимуть
нових роботів. Лабораторна є конкурсною, тобто на одній карті будуть одночасно роботи усіх
студентів, що здають лабораторну. Кількість балів за лабораторну залежить від кількості
ресурсів, який зібрали роботи за 50 ходів усіх роботів.
Опис конкурсу.

Карта є квадратною розміром 100x100, тобто її клітинки мають координати (x,y), де x та y
можуть набувати значень від 0 до 99. За межі карти вийти неможливо, і при такій спробі робот
просто пропускає хід. На одній клітинці може перебувати лише один робот.

**Робота алгоритму.** Випадковим чином визначається чиї роботи будуть іти першими, чиї
другими, третіми і т.д. Спочатку діє перший робот першого учасника, потім перший робот
другого учасника, потім перший робот третього учасника, і т.д. Потім діє другий робот першого
учасника, другий робот другого учасника, другий робот третього учасника, і т.д. Хід
закінчується коли усі роботи виконали дію. Робот може виконати тільки одну з трьох дій:
рухатись на якусь клітинку, збирати ресурси на станції, створити нового робота. Для дії робота йому передається уся інформація карти.
